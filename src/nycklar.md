---
title: Nycklar och taggar
layout: layouts/article.html
eleventyNavigation:
  key: Nycklar och taggar
  parent: Boendeinformation
---

Tappar ni bort en nyckel men har extranycklar kopierar ni själv nya exemplar. Era lägenhetsnycklar är inte, som portnycklarna, kopieringsskyddade. Styrelsen har inga kopior av medlemmarnas nycklar.

Tappar ni bort er nyckel och inte har någon extranyckel behöver nia använda låssmed. Här väljer ni själv vilken låssmed ni vill använda. Väljer ni att använda föreningens jour kommer kostnaden läggas på er. Tipset är att själv vända sig direkt till låssmed och om möjligt vänta till vardag.

Behöver ni byta låscylinder väljer ni även här om ni vill åtgärda själv eller använda låssmed. Ny låscylinder finns att köpa hos de flesta låssmeder. Ta foto på er nuvarande cylinder och ta med nyckel så hjälper de er. Glöm inte att ibland kan det räcka att smörja låset för att det ska fungera fint igen.

## Passagebrickor/taggar

Till varje lägenhet ska det ingå tre stycken passagebrickor -- även kallade taggar. Dessa är en värdehandling vilket innebär:

- om de blir skadade eller går sönder kan ni kvittera ut en ny utan extra kostnad
- tappar ni dem eller ni vill kvittera ut extra brickor kostar dessa 200 kr/st. Avgiften läggs på er månadsavgift
- om ni tappar en passagebricka behöver ni snarast kontakta styrelsen eller vår förvaltare så att vi kan stänga ner eller pausa brickan

Beställningen kan göras direkt till vår förvaltare Patrik Li på [patrik.li@bredablickgruppen.se](mailto:patrik.li@bredablickgruppen.se). Ange ert namn, gatuadress samt lägenhetsnummer (står på er postbox och i ert överlåtelseavtal).

## Användarinstruktioner för passage- & porttelefon

### Upplåsning av portdörr och passagegrind

Håll upp nyckelbrickan mot ikonen som finns på mitten av läsaren/porttelefonen. Systemet registrerar nyckelbrickan och låser upp dörren. Brickan fungerar endast för ingång till er port samt passagegrinden in på gården.

### Uppringning med namnlista

Använd pilarna för att bläddra mellan efternamn och klicka på knappen under telefonluren för att välja efternamnet. Använd därefter pilarna för att välja förnamn och klicka på knappen under luren för att ringa upp.

![](/assets/images/axema-porttelefon.png)

### Öppna porten

När du svarar på samtalet från porttelefonen (telefonnummer: 040-643 18 81) kommer du kunna prata med den som ringer. För at tlåsa upp dörren trycker du 5 på din telefon. Tänk på att inte släppa in obehöriga.

### Felsökning -- blockerat nummer

Om du ser att ni är med på namnlistan i porttelefonen men det inte ringer hos er när man ringer på porttelefonen: kontrollera att porttelefonnumret inte är blockerat i din mobil. Om numret inte är blockerat och ni ändå inte får samtal från porttelefonen ber vi er [kontakta styrelsen](mailto:info@urbilden.se).

### Korrigering av uppgifter

Finns du inte med i telefonlistan, du har ett nytt telefonnummer eller om det är fel telefonnummer kopplat till ert namn ber i er [kontakta styrelsen](mailto:info@urbilden.se) för uppdatering/korrigering av era uppgifter.


## Beställ nya portnycklar

Föreningens portnycklar är kopieringsskyddade vilket innebär att extra portnyckel beställs av medlem hos föreningen till en kostnad av 400 kr. Kostnaden läggs på er månadsavi.

Beställningen kan göras direkt till vår förvaltare Patrik Li på [patrik.li@bredablickgruppen.se](mailto:patrik.li@bredablickgruppen.se). Ange ert namn, gatuadress samt lägenhetsnummer (står på er postbox och i ert överlåtelseavtal).

Vid behov av nytt lås beställs detta av medlem hos föreningen till en kostnad av 400 kr. I kostnaden ingår byte, ny låscylinder och tre st. nycklar. Kostnaden läggs på er månadsavi.

